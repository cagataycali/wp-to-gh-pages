
Merhabalar arkadaşlar, abilerim, sevgili büyüklerim ve iş arkadaşlarım; İçinde bulunduğumuz yıllar, teknolojinin hızlı bir şekilde gelişip ilerlediği güzide yıllardan.Teknolojinin gelişimi ile birlikte yapılabilecek çok fazla hizmet, üretilebilecek fazlasıyla teknoloji demek. Önceliğimizin teknoloji geliştirmek olması gereken günümüzde maalesef ülkemizde öncelik sırası tamamen duygusal ( Mali ). Uzun süredir yazı hazırlamaya fırsatım olamadı, teknolojik gelişmelerden uzak kalmış değilim fakat kullandığım teknolojiler yerine dünyanın geliştirmeye çalıştığı teknolojiler hakkında arayışlar içerisindeydim. Bildiğiniz üzere Denizli Pamukkale Üniversitesinde birinci sınıf öğrencisi olmanın haklı gururunu taşıyorum, benim ilk okul dönemimde 5 sene ilkokul 3 sene orta okul ve 4 sene lise okuyup iki adet korku dolu geceler yaşatan sınavlardan geçip, şuanda mensup olduğum üniversiteye layık görüldüm. Öğrenimimin devamı için derslerimi yüksek tutmaya ve ödevlerimi zamanında yapmaya çalışıyorum. Buraya kadar tüm kurgu olması gerektiği gibi ilerlerken, dünyanın sadece para kazanmaktan, üniversiteden mezun olmaktan ve ardından bir iş, ev, araba sahip olup evlenip çoluk çocuğa karışmaktan ibaret olduğu düşüncesinden **kurtulamayan** insanların arasındayız. Kararlarına ve düşüncelerine **kesinlikle saygı duyduğumu** belirtmek isterim. Türkiye'de yaşadığım ve Türk olduğum için milletimle ve tarihte gösterdiği bütün -insanların imkansız olarak gördüğü- başarıları elde ettiği için gurur duyuyorum. İnsanlık tarihinde kesinlikle izimizin olduğunu ve Türk milletinin bir düşünceyi benimsediğinde neleri yapabildiğinin en net örneği olduğumuzu dillendirmeye gerek bile duymuyorum. Kendimde bir Türk olarak günlük yaşamımda, yurt dışından ithal olarak getirilmiş x marka cep telefonunu ve yine aynı firmanın x marka bilgisayarını kullanmaktayım, x diye isimlendirmemin nedeni insanlarımıza gereğinden fazla yapılan marka özendirmesine uymak istememem. Üretilen bu güzide teknolojilere hayranlıkla aldanıp sadece kullanmakla yetinmemeliyiz, x marka teknolojide lider kesinlikle onlara erişemeyiz düşüncesinde olmak bizi sadece geriye itecektir. 

> Tekerleği yeniden icat mı edeceğiz? 
> 
>   * Hayır, tekerleksiz gidebilen bir araç icat edebilirsin 
>     * Not: Cevap ilk okul 2. sınıf öğrencisinin bir teknoloji tasarım dersi ödevinden alıntıdır, kendisini açık görüşlülüğünden ötürü tertemiz alnından öpüyorum.

Ben ve benim gibi güzel ülkemiz olan Türkiye'de öğrenim gören öğrenci kardeşlerime ufak birkaç şey söylemek istiyorum; ufak yaşlarımdayken öğretmenlerimizin bize anlattığı derslerin ve verdiği nasiyatların bir kulağımızdan girip diğerinden çıktığını ve en ufak bir yanlışlarında alay konusu olduğunu göz ardı etmeyiniz. İğneyi karşınızdakine çuvaldızı ise kendinize batırınız, gördüğümüz eğitimin içeriği yurt dışında göreceğiniz eğitim ile aynı seviyede olmayabilir fakat bunu gerçekleştirecek ve öğretmeninizi yönlendirecek olan yine sizsiniz. Eğitim sistemimiz son yıllarda fazlasıyla yeniden tasarlandı fakat henüz sabit bir yörüngede değil, problem değil. Yine bizim gibi insanlar bir araç tasarlamış, istediğiniz, öğrenmek için merak ettiğiniz bir konuyu sorduğunuzda size en ince ayrıntısına kadar bilgi veriyor adı google. Evet aslında her gün aktif olarak kullandığımız arama motoru google tüm öğreniminiz için yeterlidir, fakat bir google olabilmek için çok fazla bir bilgiye ihtiyacınız yok. Tüm internet IP v4'e göre 80 portları tarandığında sizin istediğiniz bir anahtar kelime yine linux adı verilen işletim sisteminde grep arama komutu ile sizin önünüze geç de olsa gelecektir ve bilgisayarınızda sadece internet bağlantınızı kullanarak tüm internetten verileri çekip sorgulama işlemi yapabilir olacaksınız. Google yapmış abi biz yapamayız değil, yaparız hatta daha iyisinide yapabiliriz sadece istememiz gerekli. Tarihte Türk milletinin yaptığı savaşları ve ordularının oranlarını gösteren güzel kaynaklar mevcut, araştırdığınızda imkansız denilen şeyleri nasıl istediğimizde yapabildiğimizi bizzat okumuş olacaksınız. Yazımın başlığı olan neden beyin göçü konusuna değinmek için hazırız umarım, yukarıda yazdıklarım sizi sıkmış olabilir, eğer sıkıldıysanız bilgisayarınızı/cep telefonunuzu camdan aşağıya atıp at gözlüklerinizi takıp uyumaya ve uyutulmaya devam edebilirsiniz. Hiç kimseyi neden uyuyor diye yargılayacak konumda olan kişi ben değilim ayrıca haddime değil.. Bir mühendis adayı olarak üniversitem bittikten sonra gerçekten işimin mühendislik olması için didiniyorum, etrafımdaki mühendislerin ve/veya adaylarının uğraşılarının esnaflık, bir ürün geliştirmek ve belli bir kitleye pazarlamak ve yukarıda özenle açıkladığım yaşam döngüsüne devam etmek, niyeti ile çalıştığının bilincindeyim. Yurt içinde çalışmalarımı gönül rahatlığı ile, para kazanma güdüsü olmadan, yatacak/kalacak yer bulma korkusu olmadan, pazarlamak için didinme kurgusuna girmeden sadece dünya insanı olmak ve dünyanın kullanabileceği ürünler tasarlamak istiyorum. Ülke olarak es geçtiğimiz kısım sanırım burası. Ne hoştur ki günümüzde projelere devletimiz tarafından verilen hibeler, destekler arttırılmış ve iştah kabartacak bir seviyeye gelmiş görünüyor olabilir ama işin gerçek yüzünün bu kadar naif olduğu kanısında değilim. Sadece dünyaya faydalı ürünler geliştirmek istiyorum ve arkadaşlarımında bu şekilde bir düşünce sistemine ulaşması için didiniyorum. Ülkemizde bunun için imkanların en azından bana sağlanmadığını ve sağlanabilmesi içinde karakterimde yer almayan tutumlar sergilememin gerektiğini biliyorum. Ampül'ü icat eden adam x fikrini savunuyor ve x düşünce akımına mensup, sigara içiyor alkol tüketiyor vb yargılardan ötürü ampül'ü kullanmayacağım diyor musunuz? Elektriği bulan kişi çok saygısızdı ve etrafı tarafından sevilmezdi, arkadaşı yoktu diye evinize elektrik bağlatmayacak mısınız? Başkaları x ürününü yapmış, satın alıyorsunuz ve yine başkalarının hazırladığı inşa ettiği evinizin yine en güzel başkalarının yaptığı televizyon altlığının en güzel .. rafında muhafaza ediyorsunuz. Eğri oturup doğru konuşalım millet olarak gösterişi seven bir milletiz. En güzel gösterişin kendi ürünümüzü kullanmak olduğu bilincini herkesin benimsemesini istiyorum. Milli cep telefonunu/televizyonu/.. kullan, öner ve paylaş. Telefonun içerisindeki ana kartı sen tasarla, satın alma! Yazımın bu satırlarına kadar ölürüm Türkiye'm temalı gitmiş olabilirim fakat işin iç yüzü o şekilde değil, içi beni dışı seni yakar. Yine aynı ülkemizde yıllık teknolojiye yapılan yatırım: ![yatirim2](/wp-content/uploads/2016/05/yatirim2-300x109.jpg)